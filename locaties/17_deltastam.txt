Koornmarktkazerne
52.55527490000001%2C5.920996799999996

<p>
Kamperen en het dragen van het uniform wordt na de inval in mei 1940 verboden door de Duitse bezetter. De kazernes in Kampen worden in gebruik genomen door de Duitsers en in de van Heutzkazerne wordt een overnachtingsplek voor joden en mannen die moeten werken in Duitsland en die in schepen over de IJssel worden aan- en afgevoerd.
</p>

<p>
Aansluiting van Scouting bij de Jeugdstorm van de NSB of de Hitlerjugend wordt geweigerd. Een groot deel van de kampeerspullen en materialen in clubhuizen wordt op zolders bij leden opgeslagen, omdat dit afgestaan moet worden aan de Duitsers. 
</p>

<p>
In Kampen worden de Kamper Zeeverkenners opgeheven. Het laatste wat we weten is dat zij in maart nog een toneelstuk organiseren. De padvindsters draaien nog even door maar moeten ook stoppen en hun clubhuis verdwijnt.
</p>