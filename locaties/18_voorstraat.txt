Voorstraat 26
52.55643440000002%2C5.9202435000000175

<p>
Baron toe Boecop speelt een sleutelrol in de geschiedenis van Scouting in Kampen. Hij was in de beginjaren voorzitter van de Kamper Padvinders, nu de Henk Brunt Groep. Zijn vrouw -de barones- begon met de meiden en hielp een afdeling van het Nederlands Padvindsters Gilde (NPG) starten, toen eigenlijk de meidenafdeling van de Kamper padvinders.
</p>

<p>
Frederic is hoogstwaarschijnlijk onderdeel van het netwerk van Baron van Pallandt (grondlegger van Scoutinterrein Ada’s Hoeve in Ommen), Jan Schaap (vriend van van Pallandt, Wassenaar - bracht Scouting naar Nederland en start de eerste leiderstrainingen - de Gilwelltraining), Greet Hofmans (affaire Juliana en vriendin van van Pallandt) en Willem Lengton (Zwolle, net als later Henk Brunt en toe Boecop een verzetsstrijder). 
</p>

<p>
Baron F.H.J. van Boecop zat tijdens de Duitse inval in het Nederlandse leger en was als reserve-kapitein van de 6e compagnie van het 22ste Depot bataljon betrokken bij de verdediging van Den Haag. Hoewel hij aanvankelijk de Ariërverklaring en voor medewerking aan de Duitsers tekende, trad hij af toen bleek dat hij anders de dag erna met NSB-leider Anton Mussert op het bordes moest staan tijdens een parade van de WA. Volgens het Verzetsmuseum in Amsterdam zat hij later tijdens de oorlog ondergedoken in Kampen. Inmiddels is de Kamper tak uitgestorven.
</p>

<p>
Hieronder het familiewapen van toe Boecop. Het adelijke geslacht komt oorspronkelijk uit Elburg en de familiegeschiedenis loopt terug tot in 1275. De Utrechtse Mechteld Egbert van Lichtenberg trouwt met een toe Boecop, een wethouder en schatbewaarder van de kerk in Kampen. Mechteld heeft “vele stukken seer geestigh geschildert” en dat doen ook haar dochters Cornelia en Margaretha. De schilderijen van de dames hangen hier in het Stedelijk Museum.
</p>

<div>
  <img src="img/img18.png" alt="Familiewapen van toe Boecop" />
  <span>Familiewapen van toe Boecop</span>
</div>