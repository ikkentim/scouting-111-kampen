Locatie voormalig Concordia
52.56078629999998%2C5.9153908999999905

<p>
Op deze plaats (nu het grijze hoekpand naast de Bastaard met de witte garagedeur) stond het gebouw van de Rooms-Katholieke sociëteit Concordia. Een sociëteit is een gezelligheidsvereniging. Hoogstwaarschijnlijk is in één van de salons (zalen) is de jonge politieman Henk Brunt als leider van de Kamper Zeeverkenners geïnstalleerd. 
</p>

<p>
De reden om de installatie hier te doen was mogelijk de nabijheid van de van Heutzkazerne en de militaire Stam (18+) waarvan de leden lid waren van de sociëteit. Deze militaire Stam bestaat nog steeds als de Deltastam van de Henk Brunt Groep (opgericht in 1935).
</p>

<p>
De padvindsters en de zeeverkenners deden tot de jaren ‘80 vrijwel alle grote activiteiten samen en waren dan ook aanwezig. Tijdens de oorlog ging Henk Brunt in het verzet, hij kwam om in het concentratiekamp Rathenow door uitputting. Na de oorlog is hij herbegraven op de Kamper begraafplaats in IJsselmuiden. De Kamper Zeeverkenners werden naar hem vernoemd. Hij werd 23 jaar.
</p>

<p>
Na de oorlog werd Concordia ook gebruikt door de Martin Gasman Groep. Het pand had ook een ingang aan de Oudestraat, waardoor de leden naar binnen gingen.
</p>

<div>
  <img src="img/img28.png" />
  <span>Het gebouw van de Rooms-Katholieke sociëteit Concordia</span>
</div>